.. _izvestaji:

*********
Извештаји
*********

Овај модул садржи извештаје који су груписани на нивоу ентитета (Филијале, Непокретности, Дуговања и слично). Такође, постоји и приказ одабраних извештаја које корисник уређује за себе. Ове групе извештаја налазе се у горњем делу апликације.

У десном менију са опцијама налази се листа извештаја у зависности од групе извештаја на којој се налазимо. Одабиром извештаја из листе, кориснику исти постаје активан односно доступан на главном делу екрана.

Панел у ком се налази извештај састоји се из две целине - заглавља и дела на ком се график приказује. 

Заглавље садржи више контрола. Сваки панел садржи дугме за ручно освежавање података (иконица са две стрелице). Уколико је извештај параметризован налази се падајућа листа са предефинисаним погледима које корисник уређује за себе као и дугме за подешавање погледа извештаја. Кликом на ово дугме отвара се падајући мени са контролама за унос параметара. 

Вредност параметара можемо само да применимо (клик на дугме Примени) као и да сачувамо (клик на дугме Сачувај и примени) где се уписује назив погледа који ће за тог корисника бити увек доступан. Дугме Избриши брише активан поглед за тог корисника.

Поред ових акција извештаје је могуће и извести (export) у Excel или PDF фајлове - дугмићи за ове акције се налазе у заглављу панела са десне стране.

У десном менију са опцијама налази се и ставка Подешавања. Овде је могуће управљати редоследом извештаја који се налазе у листи као и бирање извештаја за прву групу - Одабрани извештаји. 
